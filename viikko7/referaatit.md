Ohjelmistoarkkitehtuurin sisällyttäminen ketteriin ohjelmistotuotantomenetelmiin - Tero Huomo

Tutkielmassaan Huomo tutkii viittä erilaista menetelmää ottaa ohjelmiston laajempi arkkitehtuuri paremmin huomioon ketterän ohjelmistokehityksen lyhyissä sykleissä. Huomon mukaan ketterissä menetelmissä ei tehdä raskasta suunitteluprosessia etukäteen kuten esimerkiksi perinteisessä vesiputousmallissa, joka saattaa johtaa ongelmiin kun ohjelmisto laajenee. Huomon mukaan ketterissä meneltemissä suunnitellaan ainoastaan julkaisua, iteraation kulkua etukäteen ja spontaanista iteraatiota toteuttaessa.

Huomon esittämätät menetelmistä ensimmäinen on Sprint 0 eli ennen ensimmäistä varsinaista sprinttiä tehtävä suunittelusprintti. Toinen arkkitehtuuri erillisinä prosessina, jonka toteuttasi rinnakkain muun työn ohessa erilliset arkkitehdit. Kolmantena mainitaan suunittelupiikit eli iteraation aikana suoritettavat suunittelujaksot. Neljäntenä on arkkitehtuurijakso joka tehdään normaalin iteraation sijasta. Viimeisenä mainitaan arkkitehtuuritarinat, eli erilliset arkkitehtuuri “user storyt” joita kohdellaan käyttäjätarinoiden tavalla.


Ryhmätyö ohjelmistokehityksessä - Kenny Heinonen

Heinonen painottaa ohjelmistokehityksen olevan monimutkainen prosessi, jota tehdään lähes aina tiimityönä. Ketterissä menetelmissä ohjelmoidaan jopa pareittain, jolloin vuorovaikutustaidot ovat erittäin tärkeässä osassa. Vuorovaikutustaidot vaikuttavat siis suuresti työn laatuun.
Heinosen mukaan erilaiset luonteenpiirteet ovat hyödyllisiä kehityksen eri vaiheissa, ja hänen
mukaan kaikille luonteenpiirteille löytyy sopivia tehtäviä kehityksen eri vaiheista.

Luonteenpiirteitä Heinonen arvioi Myers-Briggsillä. Universaalisti hyvinä piirteinä Heinosen mukaan pidetään kommunikointitaitoja, älykkyyttä ja mukavuutta. Huonoina taas ongelmista vaikenemista, kuuntelemattomuutta, itsepäisyyttä ja muiden kunnioituksen laiminlyömistä.
Luonteeltaan hyvä tiimikaveri on siis mukava ja älykäs, huono taas itsepäinen ja omahyväinen.

Heinosen mukaan vuorovaikutustaitoja voi opetella ja parantaa ja näin tulisi tehdä ehdottomasti jo opiskeluvaiheessa. Hän esittää erilaisia menelmiä taitojen parantamiseksi, esimerkiksi keskustelu passiivisten luentojen sijaan ja ryhmätyöt.

Metriikat käytänteiden tukena ohjelmiston laadun arvioimisessa - Kasper Hirvikoski

Tutkielmassa tutkitaan tarkemmin neljää erilaista metriikkaa eli tekniikkaa saada jonkinlaisia verrattavia tunnuslukuja ohjelmistoprojektin koodin laadusta. Hirvikosken mukaan metriikoita on tutkittu paljon mutta niitä käyttäviä työkaluja ei juuri ole saatavilla.

Neljästä metriikasta ensimmäisenä tekniikkana mainitaan koodikirnu, jossa mitataan muutoksien määrää erilaisia suhteellisia mittoja käyttäen. Toisena mittana Hirvikoski mainitsee verkkoanalyysin, joka kuvaa ohjelmiston rakennetta verkkona jonka komponentit ovat olioita. Analyysilla voidaan mahdollisesti paikallistaa virhealtteimmat komponentit, joista ainakin suuri riippuvuuksien määrä korreloi virhealttiuteen. Kolmantena tekniikkana testikattavuus, josta mainitaan että optimaalinen kattavuus on harvoin lähellä 100%:a. Silti painotetaan, että riittävä testikattavuus on osa hyväksymäkriteereitä ja testit tulee laatia taidokkaasti. Viimeisenä on mutaatiotestaus, jossa ohjelmiston syntaksia muutetan etenkin rajatapausten kohdalla ja katsotaan, huomaako testit tämän. Tämä parantaa testien laatua.



Scrumban-menetelmän käyttö ketterässä ohjelmistokehityksessä - Kalle Ilves

Tutkielma keskittyy kertomaan ketterästä ohjelmistokehityksestä Scrumban -menetelmän kautta. Scrumban on yhdistelä Scrum ja Kanban menetelmiä. Näiden merkittävimpiä eroja ovat iteraatioiden aikarajoitukset, roolien määrittely, kehitysjonon omistajuus tiimien välillä sekä työlistan priorisointi.

Scrumbanissa työmäärää ei arvioida niin paljoa kuin scrumissa, aikarajoitteita on vähemmän sekä suunittelua tehdään jatkuvasti iteraatiosuunitteluiden sijaan.  Tiimin tapaamisia järjestetään
päivittäin sekä arviontitapaamiset ja retrospektit ajoittain.

Työtehtävät järjestetään neljään ämpäriin, vuoden ämpäri, kuuden kk ämpäri, kolmen kk ämpäri sekä nykyinen ämpäri. Työstettävät ominaisuudet valitaan nykyisestä ämpäristä ja niitä pidetään kanban-taululla.

Ilveksen mukaan Scrumban soveltuu erityisesti arvaamattomiin projekteihin, kuten esimerkkinä käytettyyn ylläpitoprojektiin jossa vaatimusket muuttuvat noepasti. Kanban erityisen hyvä projektin visualisointiin. Ongelmia tuottaa toisinaan liian suuret vapaudet.
